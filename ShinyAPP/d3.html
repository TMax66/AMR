<p>In questo progetto sar&agrave; adottato un classico modello di studio epidemiologico trasversale, utilizzando campioni di feci di animali selvatici, prelevati durante le attivit&agrave; del Piano di monitoraggio sanitario della&nbsp; fauna selvatica in regione Lombardia. Data la natura delle modalit&agrave; di prelievo dei campioni ( abbattimenti sanitari programmati nel piano, prelievo da animali rinvenuti morti) la modalit&agrave; di campionamento&nbsp; sar&agrave; del tipo &ldquo; Campionamento di convenienza non probabilistico&rdquo; come indicato da Dohoo et al in Veterinary&nbsp; Epidemiology&nbsp; Research. La dimensione campionaria sar&agrave; definita mediante uno studio della sample size basato sulle informazioni disponibili in letteratura e dipender&agrave; dalle risorse finanziare del progetto.&nbsp; La distribuzione del campione tra le diverse U.O. sar&agrave; fatto in proporzione al contributo che ogni area d&agrave; nell&rsquo;ambito del piano di monitoraggio sanitario della fauna selvatica e proporzionalmente alle diverse specie campionate nel piano. Il campionamento dovr&agrave; garantire per ogni area/specie un numero adeguato a cogliere la variabilit&agrave; del fenomeno AR.&nbsp; I campioni di feci saranno analizzati secondo le correnti procedure di microbiologia classica al fine di ottenere l&rsquo;isolamento di batteri portatori di fattori fenotipici di resistenza.&nbsp; Il panel delle specie batteriche target dello studio sar&agrave; definito nella prima fase del progetto dedicata allo studio bibliografico. Lo studio si concentrer&agrave; principalmente nell&rsquo;identificazione di &nbsp;microrganismi produttori di &beta;-lattamasi ad ampio spettro (ESBL) e di enterococchi vancomicina resistenti. Nel primo caso i campioni di feci saranno seminati su terreno selettivo per enterobatteriacee (McConkey). I ceppi isolati saranno quindi sottoposti ad un test di screening delle antibiotico-resistenze utilizzando metodi di diffusione in agar utilizzando come panel di antibiotici quelli indicati dalle linee guida del centro di referenza per l&rsquo;antibiotico resistenza. Tutti i ceppi resistenti alle cefalosporine saranno sottoposti al test di identificazione di ESBL mediante test rapidi quali &ldquo;Double-diffusion disk test&rdquo; e &ldquo;Three dimensional diffusion test&rdquo;. I ceppi positivi per la produzione di ESBL saranno quindi sottoposti a genotipizzazione per identificare i geni di resistenza. Analogamente il campione di feci sar&agrave; seminato su terreni selettivi per gli enterococchi. I ceppi selezionati saranno testati per il profilo di resistenza che comprender&agrave; anche la vancomicina. I ceppi vancomicina resistenti saranno identificati fenotipicamente secondo metodi di microbiologia classica e sottoposti a genotipizzazione per identificare il gene di resistenza. Per ogni ceppo&nbsp; batterico isolato dalle feci si otterr&agrave; il profilo di resistenza da cui sar&agrave; calcolato il &ldquo;&nbsp;multiple antibiotic resistance index&rdquo; ( MAR Index) che permette di misurare il grado di pressione selettiva a cui sottostanno i ceppi batterici ad opera di sostanze antimicrobiche. La variabilit&agrave; del MAR Index e i fattori responsabili di tale variabilit&agrave; saranno studiati mediante l&rsquo;adattamento di modelli lineari generali. Ogni isolato verr&agrave; poi tipizzato mediante la metodica molecolare piu' indicata per la specie batterica isolata: elettroforesi a campo pulsato (PFGE), multi-locus-sequence-typing (MLST) Multiple-Locus Variable number tandem repeat Analysis (MLVA), etc. Allo stesso tempo, i campioni fecali prelevati dai singoli animali verranno raggruppati in pools, rappresentativi delle aree geografiche individuate, per l'analisi metagenomica dei determinanti di antibiotico resistenza, mediante Next Generation Sequencing secondo la piattaforma Miseq Illumina.&nbsp;</p>